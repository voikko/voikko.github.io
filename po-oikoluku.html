<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="fi" xml:lang="fi">
<head>
<meta http-equiv="content-type" content="text/html; charset=utf-8" />
<title>Voikko – ohjelmistojen suomennosten oikoluku</title>
<link rel="stylesheet" type="text/css" href="stylesheets/styles.css" />
</head>
<body class="wide">

<p class="linkback"><a href=".">← Takaisin etusivulle</a></p>

<h1>Voikko<br /><small>ohjelmistojen suomennosten oikoluku</small></h1>

<p>Vapaiden ohjelmistojen käyttöliittymien suomentaminen tapahtuu tavallisesti
niin sanottuja po-tiedostoja muokkaamalla. Tällä sivulla kerrotaan, kuinka näitä
tiedostoja voi tehokkaasti oikolukea Voikon avulla. Sivulta löytyy myös vinkkejä
www-pohjaisten käännöstyökalujen (Pootle yms.) käyttäjille. Sivu on siis tarkoitettu
ohjelmistojen suomentajien opastukseksi.</p>


<h2>Käytettävissä olevat työkalut</h2>

<h3>Po-tiedostojen oikoluku www-liittymän kautta</h3>

<p>Valmiin po-tiedoston voi oikolukea ilman omalle koneelle asennettavia
lisäohjelmia käyttämällä
<a href="http://joukahainen.puimula.org/webvoikko/pospell">Webvoikon
po-oikolukutoimintoa</a>. Webvoikon käyttämä sanasto on muunneltu versio Voikon
perussanastosta: siihen on lisätty atk-sanastoa, matemaattis-luonnontieteellistä
sanastoa ja joitakin erityisesti po-tiedostoissa vastaan tulevia merkkijonoja,
joita oikoluvussa käytetty pofilter-ohjelmisto ei vielä osaa käsitellä.</p>

<h3>Po-tiedostojen oikoluku pofilter-ohjelmalla</h3>

<p>Jos Webvoikko ei vastaa tarpeitasi tai muuten haluat suorittaa oikoluvun
kokonaan omalla koneellasi, voit käyttää translate-toolkit-ohjelmapaketin
mukana tulevaa pofilter-ohjelmaa. Sen avulla po-tiedostoista voi etsiä muitakin
ongelmia kuin kirjoitusvirheitä, joten ohjelmaan tutustuminen on paljon käännöstyötä
tekeville erittäin suositeltavaa. Myös Webvoikko käyttää tätä ohjelmaa, joten
lopputuloksen kannalta ei ole juurikaan merkitystä, kumpaa oikolukuun käyttää.
Pofilter käyttää oikoluvussa Enchant-kirjastoa.</p>

<p>Tarvittavat ohjelmat ovat mukana ainakin Debianissa (testing/lenny ja unstable) ja
Ubuntussa (7.10 ja uudemmat). Näissä on asennettava ohjelmapaketit
<tt>translate-toolkit</tt>, <tt>libenchant-voikko</tt> ja <tt>python-enchant</tt>.</p>

<p>Jos suomenkieliset käännökset sijaitsevat tiedostossa kaannos.po, seuraava komento
tuottaa listan mahdollisista kirjoitusvirheistä tiedostoon errors.po:</p>
<pre>
pofilter --gnome --lang=fi -tspellcheck -ikaannos.po -oerrors.po
</pre>

<p>Parametri --gnome (tai --kde, --openoffice tai --mozilla) näyttää olevan tarpeellinen
oikoluvun toiminnan kannalta. Tämä saattaa olla bugi pofilterissä.</p>

<h3>Oikoluku po-editorissa</h3>

<p>Po-tiedostoja voi oikolukea jo muokkauksen aikana, jos käyttää po-editoria, jossa
on oikolukutoiminto. <tt>KBabel</tt> on eräs tällainen ohjelma. Valitettavasti sen
oikolukutoiminnossa näyttää olevan bugeja, sillä oikoluku saattaa yksinkertaisesti
lakata toimimasta jossain vaiheessa ohjelman käytön aikana. Syytä tähän ei tiedetä.</p>

<h3>Oikoluku www-selaimessa</h3>

<p>Viime aikoina www-pohjaisten käännösohjelmistojen suosio on ollut kasvussa. Pootle
on suosittu www-pohjainen po-editori, ja Debianin ohjelmapakettien kuvausten kääntämisessä
on myös otettu käyttöön www-pohjainen liittymä. Näitä kannattaa käyttää selainohjelmalla,
jossa on käytettävissä tekstikenttien oikolukutoiminto. Firefoxiin oikoluvun saa
Voikko-lisäosan avulla, ja Konquerorissa oikoluku toimii, jos <tt>tmispell-voikko</tt>
on asennettu ja KDE:n oikolukuasetukset ovat kunnossa. Oikoluku on erittäin hyödyllinen
toiminto myös wikisivuja muokattaessa.</p>

<h2>Sopiva oikolukusanasto</h2>

<p>Ohjelmien oikoluku onnistuu toki Voikon perussanastonkin avulla. Siitä kuitenkin
puuttuu paljon tietotekniikan erikoissanastoa, jota ohjelmien käyttöliittymissä
esiintyy. Siksi oikoluku onnistuu tehokkaammin ja mukavammin, kun käytössä on sopivasti
laajennettu sanasto. Merkittävä parannus perussanastoon saadaan, kun siihen lisätään
atk-erikoissanasto sekä atk-lyhenteet. Myös matemaattis-luonnontieteellisen alan
sanaston lisäämisestä on usein hyötyä, ainakin jos suomennettavana on
taulukkolaskenta- tai kuvankäsittelyohjelmia.</p>

<p>Webvoikossa tällainen sanasto on jo käytössä, mutta omalla koneella oikolukua
tekevien on koottava se itse. Tämän voi tehdä Suomi-malagan kehitysversiosta
asentamalla ohjelmapaketit <tt>git</tt> ja <tt>malaga-bin</tt> ja antamalla
seuraavat komennot:</p>

<pre>
mkdir -p ~/po-oikoluku
cd ~/po-oikoluku
git clone https://github.com/voikko/corevoikko
cd corevoikko/suomimalaga
make voikko-install DESTDIR=. GENLEX_OPTS="--extra-usage=it,science" \
 EXTRA_LEX="vocabulary/erikoisalat/atk-lyhenteet.lex vocabulary/erikoisalat/po-oikoluku.lex"
</pre>

<p>Erikoissanaston saa käyttöön
asettamalla ympäristömuuttujan VOIKKO_DICTIONARY_PATH arvoksi polun
suomimalaga-hakemistoon. Jos esimerkiksi käyttää Pootlea Konquerorin
kautta, voi Konquerorin käynnistää komennolla</p>

<pre>
VOIKKO_DICTIONARY_PATH=~/po-oikoluku/corevoikko/suomimalaga konqueror
</pre>

<p><strong>Huom:</strong> Erikoissanaston käyttöönotto yllä kuvatulla tavalla
ei toimi Firefoxissa, jos siihen on asennettu oikolukulisäosa Mozillan
lisäosapalvelimelta. Ainoastaan Linux-jakeluita varten paketoidut lisäosat
mahdollistavat vaihtoehtoisten sanastojen käytön tällä tavalla. Mozillan
palvelimilta saatavan Voikko-lisäosan saa käyttämään omaa tai käyttöjärjestelmän
mukana tullutta sanastoa poistamalla lisäosan asennushakemistosta tiedoston
voikko-fi_FI.pro.</p>

<p>(TODO: Miten lisään sanastoon oman projektini nimistöä?)</p>


<p>Kannattaa huomata, että varsinaisten kirjoitusvirheiden lisäksi Voikko havaitsee myös
joitakin yhdyssanoihin liittyviä kielivirheitä. Se ei esimerkiksi hyväksy sanaa "olemassaoleva"
vaan ehdottaa sen jakamista sanoiksi "olemassa oleva". Tämä onkin suositeltavampi muoto.
Tällaiset korjaukset kannattaa silti käydä läpi tavallista huolellisemmin, sillä joskus
ne vaativat laajempia korjauksia alkuperäiseen käännökseen. Joissakin tapauksissa voi
myös olla, että käytetty yhdyssana on sopivaa kirjoittaa yhteen. Mikäli katsot, että
Voikko virheellisesti hylkää jonkin sanan, voit ehdottaa sen lisäämistä sanastoon
<a href="http://joukahainen.puimula.org/ehdotasanoja">sanastonkeruulomakkeen avulla</a>.
</p>

<div style="clear:both;" />

</body>
</html>
