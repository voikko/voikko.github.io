<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="fi" xml:lang="fi">
<head>
<meta http-equiv="content-type" content="text/html; charset=utf-8" />
<title>Voikko – FAQ</title>
<link rel="stylesheet" type="text/css" href="stylesheets/styles.css" />
</head>
<body>

<p class="linkback"><a href=".">← Takaisin etusivulle</a></p>

<h1>Voikko<br /><small>Usein (tai harvemmin) kysyttyjä kysymyksiä</small></h1>

<h2>Kysymyksiä käyttäjiltä</h2>
<ul>
<li><a href="#voikko">Mikä Voikko on?</a></li>
<li><a href="#oikoluku_kielioppi_tavutus">Mitä oikoluku, kieliopin tarkistus ja
    tavutus tarkoittavat?</a></li>
<li><a href="#soikko_word">Miten Voikko poikkeaa toiminnaltaan Microsoft Wordin kielityökaluista?</a></li>
<li><a href="#kehittajat">Ketkä Voikkoa kehittävät?</a></li>
<li><a href="#apu">Miten voin auttaa?</a></li>
</ul>

<h2>Kysymyksiä koodareilta ja ohjelmistofirmoilta</h2>
<ul>
<li><a href="#soveltuvuus">Mitä voin tehdä Voikolla?</a></li>
<li><a href="#gpl">Millä lisenssillä Voikkoa levitetään?</a></li>
<li><a href="#integrointi">Voinko liittää Voikon GPL-epäyhteensopivaan tai suljetun
    lähdekoodin ohjelmistoon?</a></li>
<li><a href="#lisasanastot">Voinko valmistaa ja myydä Voikon sanastoja kaupallisena
    palveluna?</a></li>
<li><a href="#aspell">Voikko ja aspell-, myspell- ja hunspell-yhteensopivuus</a></li>
</ul>

<h3>Lopuksi</h3>
<ul>
<li><a href="#muut">Minulla on kysymys, johon en löytänyt vastausta näiltä sivuilta.</a></li>
</ul>

<hr />

<h2 id="voikko">Mikä Voikko on?</h2>
<p>Voikko on kokoelma vapaita työkaluja ja sanastoja kielen jäsentämiseen,
tekstin tarkastamiseen ja tavutukseen. Voikon ydin on yleiskäyttöinen avoimen lähdekoodin
ohjelmakirjasto <em>libvoikko</em>, joka toteuttaa kaikki edellä mainitut
toiminnot.</p>

<p>Voikkoa on kehitetty ensisijaisesti suomen kielen tarpeisiin. Voikko onkin nykyään yksi
parhaista saatavilla olevista työkaluista suomenkielisen tekstin tarkistukseen ja tavutukseen.
Lisäksi Voikko on käytettävissä käsiteltäessä muitakin kieliä (mm. pohjoissaame ja gröönlanti) ja
kieliteknologisia sovelluksia (mm. hakulavennus ja skannausvirheiden korjaus).</p>

<p>Tavallisille tietokoneen käyttäjille libvoikosta ei sellaisenaan ole paljon iloa.
Heille tutumpia ovat libreoffice-voikko (suomen kielien kielityökalut
LibreOffice-toimisto-ohjelmistolle) ja Oikofix (www-pohjainen suomen kielen oikolukupalvelu).
Nämä molemmat, samoin kuin monet muutkin ohjelmat, on rakennettu libvoikon päälle.</p>

<h2 id="oikoluku_kielioppi_tavutus">Mitä oikoluku, kieliopin tarkistus ja tavutus
   tarkoittavat?</h2>
<p>Näillä termeillä on kieliteknologian sovelluksissa ja erityisesti tekstinkäsittelyohjelmissa
   hiukan yleiskielestä poikkeava merkitys. Voikon kehittäjät tapaavat käyttävät näitä sanoja
   teknisinä termeinä, joten selvennetäänpä niitä hiukan:
</p>
<dl>
<dt>oikoluku</dt>
<dd>Oikoluvussa tarkistetaan, ovatko tekstin yksittäiset sanat oikein kirjoitettuja siinä
    mielessä, että ne ovat mahdollisia suomen (tai muun kielen) sanoja. Oikolukuohjelma ei
    siis havaitse vääriä sanavalintoja tai kirjoitusvirheitä, joissa sanan merkitys muuttuu.
    Esimerkiksi lause "Pekan koria on nimeltään Musti" on selvästi väärin, mutta oikolukuohjelma
    ei sitä huomaa, koska "koria" on sanan "kori" partitiivimuoto.
</dd>
<dt>kieliopin tarkistus</dt>
<dd>Kieliopin tarkistusohjelma tutkii tekstin oikeinkirjoitusta tavallisesti kappale kerrallaan.
    Tällöin myös sanojen keskinäiset suhteet voidaan ottaa huomioon. Jos kieliopin tarkistusohjelma
    vaikkapa tietää, että ilmaisun "on&nbsp;nimeltään" edellä tulee olla nominatiivimuotoinen nomini,
    se voi ehdottaa sanan "koria" korvaamista sanalla "koira". Periaatteessa kieliopin
    tarkistusohjelma voi kokonaan korvata oikolukuohjelman, mutta käytännössä
    tekstinkäsittelyohjelmissa nämä usein ovat ainakin käyttöliittymässä erillisiä toimintoja.
</dd>
<dt>tavutus</dt>
<dd>Tavutuksella tarkoitetaan tekstinkäsittelyssä sanojen jakamista kahdelle eri riville
    yhdysmerkin avulla. Jako tapahtuu tavallisesti tavurajan kohdalta, joten toimintoa kutsutaan
    tavutukseksi. Täsmällisesti ottaen kyse ei kuitenkaan ole tavutuksesta, sillä kaikki
    tavurajat eivät sovi jakokohdiksi. Esimerkiksi sana "elokuva" tavutetaan "e-lo-ku-va"
    mutta kelvollisia jakokohtia ovat ainoastaan "elo-ku-va" (lisäksi jako "elo-kuva" on
    suositeltavampi kuin "eloku-va"). Voikon tavutus on ensisijaisesti tekstinkäsittelyohjelmia
    varten suunniteltu, mutta myös perinteinen tavutus onnistuu sillä suurin piirtein oikein.
</dd>
</dl>

<h2 id="soikko_word">Miten Voikko poikkeaa toiminnaltaan Microsoft Wordin kielityökaluista?</h2>
<p>Osa Voikon käyttäjistä on aikaisemmin käyttänyt Microsoft Wordia tai muuta suomen kielen
   kielityökalut sisältävää tekstinkäsittelyohjelmaa. Voikon käyttöön siirtyvät voivat toivoa
   Voikon vastaavan toiminnaltaan Wordin kielityökaluja. Toivomus on oikeutettu, ja erityisesti
   libreoffice-voikon kehityksessä yhteensopivuus pyritään järkevissä määrin säilyttämään.
</p>
<p>Kuitenkin haluamme kehittää Voikkoon myös ominaisuuksia, joita muissa vastaavissa ohjelmissa
   ei ole. Koska Voikon kehittäjien joukko on suhteellisen pieni, meillä ei yleensä ole
   valintatilanteissa varaa kehittää kahta täysin erilaista ratkaisua, vaan joudumme tekemään
   kompromisseja. Seuraavassa muutamia asioita, joihin Voikkoon siirtyvä saattaa kiinnittää
   huomioita:</p>
<ul>
<li>Voikon tapa käsitellä yhdyssanoja poikkeaa jonkin verran muista oikolukuohjelmista.
    Tavoitteenamme on pystyä havaitsemaan sellaisiakin yhdyssanavirheitä, joita aikaisemmat
    ohjelmat eivät ole havainneet. Voikko ei esimerkiksi hyväksy turhaa yhdysviivaa sanassa
    "kerros-talo" vaikka se muille kielentarkistimille voi kelvatakin. Asian kääntöpuolena on se, että yhdyssanoihin
    liittyy paljon hankalia erikoistapauksia, joita kaikkia Voikko ei vielä hallitse. Siispä
    se saattaa toistaiseksi kieltäytyä hyväksymästä myös joitain oikein kirjoitettuja
    yhdyssanoja. Näitä virheitä korjataan jatkuvasti, ja toivomme että lopputuloksena Voikko
    osaa suomen yhdyssanasäännöt paremmin kuin kilpailevat ohjelmistot.
</li>
<li>Voikon perussanasto sisältää vähemmän puhekielisiä sanoja sekä erikoisalojen sanastoa kuin
    muiden oikolukuohjelmien sanastot. Tällä on tarkoitus parantaa oikoluvun laatua. Voikon
    sanastotietokantaan puhekielisiä ja erikoisalojen sanoja voi kuitenkin lisätä, ja
    lisäsanastoja voi ottaa käyttöön oman tarpeen mukaan. Myös lisäsanastot ovat saatavilla
    ilmaiseksi samalla lisenssillä, jolla Voikon perusosia levitetään.
</li>
<li>Edellisestä kohdasta johtuen Voikosta voidaan levittää sanastoltaan erilaisia versioita.
    Siksi pelkästään se, että ohjelman toimittaja sanoo käyttävänsä Voikkoa, ei tarkoita
    etteikö ohjelman oikolukusanasto voi sisältää laajempaa sanastoa kuin Voikon perussanaston.
    Esimerkiksi tieteelliseen kirjoittamiseen suunnatussa ohjelmassa voi olla valmiiksi
    käytössä joidenkin tieteenalojen erikoissanastoa, tai pikaviestiohjelman oikoluku saattaa
    hyväksyä puhekielisiä ilmauksia.
</li>
</ul>

<h2 id="kehittajat">Ketkä Voikkoa kehittävät?</h2>
<p>Voikkoa kehittää joukko yksityisiä asiasta kiinnostuneita ihmisiä. Tällä hetkellä (lokakuussa
   2015) Voikkoa kehittää ensisijaisesti Harri Pitkänen. Hänen lisäkseen mm. Marko Wallin,
   Andris Pavenis ja Hannu Väisänen kehittävät ja testaavat Voikon sanastoa, integrointia
   Mozillan ohjelmistoihin ja Sukija-tekstinindeksointiohjelmaa. Myös monet
   muut osallistuvat työhön säännöllisesti esimerkiksi keräämällä sanastoa ja huolehtimalla
   Voikon integroinnista Linux-jakeluihin ja OS X -käyttöjärjestelmän oikolukupalveluun.
</p>
<p>
   Voikko ei ole akateeminen projekti, eikä sen taustalla ole yritys- tai
   yhdistystoimintaa. Tämä ei kuitenkaan tarkoita sitä, etteivätkö yritykset tai yliopistot voisi
   osallistua Voikon kehitykseen tai käyttää projektin tuottamia ohjelmia ja muita
   resursseja, kunhan pelisääntöjä (siis ohjelmien ja sanastotietokantojen lisenssejä) noudatetaan.
</p>

<h2 id="apu">Miten voin auttaa?</h2>
<p>Voikko on pääasiassa vapaaehtoisvoimin toimiva projekti, joten kaikki apu on lämpimästi
   tervetullutta. Tässä hiukan vinkkejä alkuun pääsemiseksi.
</p>
<p>Ensimmäisenä kannattaa tutustua Voikon käyttöön. Helpoiten se onnistuu kokeilemalla
   <a href="https://oikofix.com">Oikofixiä</a>, jossa suomen kielen oikoluku
   käyttää aina uusinta versiota Voikosta. Jos olet kiinnostunut
   sanaston tai kielioppisääntöjen kehittämisestä, muita työkaluja et välttämättä tarvitsekaan.
</p>
<p>Helpoin tapa auttaa on käyttää Voikkoa ja kertoa havaitsemistaan puutteista. Jos
   vaikkapa oikolukuohjelma ei tunnista oikein kirjoitettua sanaa, käytä
   <a href="https://joukahainen.puimula.org/ehdotasanoja">sanastonkeruusovellusta</a>
   asiasta ilmoittamiseen. Muista ongelmista voi kirjoittaa vaikkapa projektin postituslistalle.
</p>
<p>Voikko-projektissa eniten työaikaa menee tällä hetkellä sanaston ja
   kielioppisääntöjen kehittämiseen. Siispä projektiin osallistuvien
   ei tarvitse olla "tietokonenörttejä", vaan pelkällä vahvalla suomen kielen taidolla pärjää
   hyvin. Tärkeimmät sanaston kehityksessä käytettävät työkalut toimivat www-selaimen
   kautta, joten työhön pääsee helposti käsiksi ja sitä voi tehdä omien aikataulujensa mukaan.
   Mitään työmäärävaatimuksia ei vapaaehtoisille aseteta, mutta vastuullista ja haastavaakin
   työtä on tarjolla niille, jotka sellaista haluavat.
</p>
<p>Teknisesti suuntautuneet voivat asentaa Voikon omalle tietokoneelleen. Kun olet asentanut
   libvoikon ja voikko-fi:n, voit käyttää komentorivillä toimivia testiohjelmia
   <span class="progname">voikkospell</span>, <span class="progname">voikkohyphenate</span>
   ja <span class="progname">voikkogc</span>. Tämän jälkeen voit auttaa mm.
   <a href="testing.html">testaamalla ohjelmaa</a> tai
   <a href="contributing.html">osallistumalla ohjelmointiin</a>.
</p>
<p>Jos jokin yllä mainituista tavoista osallistua projektiin kiinnostaa, tutustu rauhassa
   sivuihimme ja ota sitten yhteyttä joko <a href="mail.html">postituslistan tai
   palauteosoitteemme</a> kautta. Projektin organisaatiosta (tai pikemminkin sen puutteesta) johtuen
   emme voi maksaa työstä korvausta, kirjoittaa työtodistuksia tai toimia oppilaitosten
   harjoitus- tai opinnäytetöiden ohjaajina.
</p>
<p>Kehitystyöhön osallistuvat voivat omatoimisesti
   pyrkiä hankkimaan työlleen rahoitusta tai selvittää, voiko esimerkiksi tutkintoon kuuluvia
   harjoitustöitä tehdä Voikkoon liittyvästä aiheesta. Molempia on tehty, joten ota rohkeasti
   meihin yhteyttä, jos haluat projektin kehittäjien arvioivan
   projektiehdotelmasi soveltuvuutta Voikon osaksi. Kaikki Voikko-projektiin hyväksytty työ
   tulee julkisesti saataville. Siispä esimerkiksi työnantajat voivat tarkistaa osallistumisesi
   projektiin ilman erillisiä todistuksiakin.
</p>

<h2 id="soveltuvuus">Mitä voin tehdä Voikolla?</h2>
<p>Suomen kielen tarkistus kirjoitus- ja kielioppivirheiden varalta, tavutus, luettavuusanalyysi,
   asiakirjahakujen tehostaminen sekä skannattujen asiakirjojen automaattinen korjaaminen ovat
   esimerkkejä tehtävistä, joissa Voikkoa voi käyttää.
</p>
<p>Voikko toimii hyvinkin erilaisissa teknisissä ympäristöissä. Sitä voi käyttää mm. Java-, C#,
   Python-, C ja C++-kielisistä sovelluksista. Käyttöjärjestelmistä ensisijaisesti tuettuja ovat
   Linux ja Windows, mutta Voikolla on käyttäjiä myös OS X, Solaris ja FreeBSD-järjestelmissä.
   Laitteistoarkkitehtuuritkaan eivät tuota ongelmia: Voikko toimii niin Intel-yhteensopivissa 32- ja
   64-bittisissä järjestelmissä kuin ARM-, MIPS- ja Sparc-tietokoneissakin.
</p>
<p>Jos pohditte, soveltuuko Voikko käytettäväksi projektissanne, nopeimmin asia selviää kysymällä.
   Kysymyksen voi lähettää postituslistallamme tai luottamuksellisissa asioissa Voikon pääkehittäjälle
   (Harri Pitkänen, hatapitk@iki.fi). Samat osoitteet käyvät, jos projektinne edetessä tarvitsette
   apua Voikon integroinnissa sovellukseenne.
</p>

<h2 id="gpl">Millä lisenssillä Voikkoa levitetään?</h2>
<p>Voikkoa levitetään <a href="https://www.gnu.org/licenses/gpl-3.0.html">GPL</a>:n
   (GNU General Public License) alaisuudessa.
   Sen avulla ohjelmien, ja tässä projektissa myös sanastojen, kirjoittajat eli
   tekijänoikeuden haltijat antavat kenelle tahansa luvan käyttää ja tietyin ehdoin myös jakaa
   muille tekijänoikeuslain suojaamaa materiaalia.</p>
   <p>Kaikki Voikon osat ovat käytettävissä GPL:n version 3 (sekä mahdollisten myöhemmin
   julkaistavien) ehdoilla. Tämän lisäksi libvoikkoa voi versiosta 4.0 lähtien käyttää myös MPL:n
   (Mozilla Public License) ehdoilla, ellei mitään pelkästään GPL-lisensoituja lisätoimintoja
   ole kirjaston käännösvaiheessa valittu mukaan. Näillä vaihtoehtoisilla lisensseillä
   ei ole merkitystä Voikon käyttäjille, mutta Voikkoa käyttävien ohjelmistojen kehittäjät
   voivat niistä hyötyä.</p>

<h2 id="integrointi">Voinko liittää Voikon GPL-epäyhteensopivaan tai suljetun lähdekoodin
   ohjelmistoon?</h2>
<p>Libvoikon versiosta 4.0 lähtien tämä on tietyin ehdoin mahdollista, mikäli mitään sellaisia
   käännösvalitsimia ei ole käytetty, jotka lisäävät kirjastoon vain GPL-lisenssin alaista ohjelmakoodia.
   Tarkempaa tietoa asiasta löytyy libvoikon lähdekoodipaketin README-tiedostosta. Käytettävien
   sanastojen lisenssiehdot on luonnollisesti myös huomioitava.
</p>
<p>Suosittelemme GPL-yhteensopivan lisenssin käyttöä aina kun se vain on mahdollista. Suosituimpien
   vapaiden lisenssien joukosta löytyy moneen eri tarkoitukseen sopivia GPL-yhteensopivia
   vaihtoehtoja, ja kaksoislisensointi on myös mahdollista.
</p>

<h2 id="lisasanastot">Voinko valmistaa ja myydä Voikon sanastoja kaupallisena palveluna?</h2>
<p>Voit. Jos rakennat sanastosi jonkin valmiin sanaston tai morfologisen kuvauksen pohjalle,
   sinun tulee kuitenkin noudattaa kyseisen pohjasanaston lisenssiehtoja.
</p>

<h2 id="aspell">Voikko ja aspell-, myspell- ja hunspell-yhteensopivuus</h2>
<p>Monet erityisesti Gnome-työpöytäympäristön ohjelmat käyttävät suoraan aspellia
   oikolukutoiminnon toteuttamiseen. Onkin usein toivottu, että Voikolle tehtäisiin
   aspell-emulaatiokomponentti, samaan tapaan kuin tmispell-voikko tarjoaa ispell-emulaatiota.
   Tätä ei voida helposti tehdä, koska sovellukset käyttävät aspellia ja myspelliä jaetun
   kirjaston kautta (ispell on erillinen ohjelma). Jaettujen kirjastojen rajapintojen täysin
   yhteensopiva kopioiminen on hyvin hankalaa, ja pienikin virhe voi rikkoa kirjastoa käyttävän
   sovelluksen muutenkin kuin oikoluvun osalta.
</p>
<p>Voikko-projektin puitteissa ei ole siis aikomusta kehittää uusia emulaatiokomponentteja.
   Työn alla oleva
   <a href="https://freedesktop.org/wiki/Specifications/desktop-language-checking-spec/">Desktop
   Language Checking Specification</a> on suunniteltu ratkaisemaan juuri tämä ongelma, eikä
   ole tarpeen mutkistaa tilannetta kilpailevia (ja teknisesti kestämättömiä) ratkaisuja
   kehittämällä. Viime aikoina Gnome-ohjelmat ovat alkaneet siirtyä tämän spesifikaation pohjana
   olevan Enchant-kirjaston käyttäjiksi. Koska Voikko toimii Enchantin kautta, Gnomen
   versiossa 2.18 jo esimerkiksi Gedit pystyy käyttämään Voikkoa oikoluvussa.
</p>

<h2 id="muut">Minulla on kysymys, johon en löytänyt vastausta näiltä sivuilta.</h2>
<p>Voit lähettää sähköpostitse kysymyksiä projektin postituslistalle tai henkilökohtaisesti
projektin ylläpitäjälle <a href="mail.html">yhteystietosivullamme</a> mainituilla tavoilla.
</p>

<div style="clear:both;" />

</body>
</html>
